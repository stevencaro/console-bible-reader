<?xml version="1.0" encoding="utf-8"?>
<romanliturgy lingua="la" elibro="3io">
  <titulum>Epistula III Ioannis</titulum>
  <cap num="0">
    <vers num="2">Carissime, in omnibus exopto prospere te agere et valere,
    sicut prospere agit anima tua.</vers>
    <vers num="3">Nam gavisus sum valde, venientibus fratribus et testimonium
    perhibentibus veritati tuæ, quomodo tu in veritate ambules.</vers>
    <vers num="4">Maius horum non habeo gaudium, quam ut audiam filios meos in
    veritate ambulare.</vers>
    <vers num="5">Carissime, fideliter facis, quidquid operaris in fratres et
    hoc in peregrinos,</vers>
    <vers num="6">qui testimonium reddiderunt caritati tuæ in conspectu
    ecclesiæ. Bene facies subveniens illis in via digne Deo;</vers>
    <vers num="7">pro nomine enim profecti sunt, nihil accipientes a
    gentilibus.</vers>
    <vers num="8">Nos ergo debemus sublevare huiusmodi, ut cooperatores simus
    veritatis.</vers>
    <vers num="9">Scripsi aliquid ecclesiæ; sed is qui amat primatum gerere in
    eis, Diotrephes, non recipit nos.</vers>
    <vers num="10">Propter hoc, si venero, commonebo eius opera, quæ facit
    verbis malignis garriens in nos; et quasi non ei ista sufficiant, nec ipse
    suscipit fratres et eos, qui cupiunt, prohibet et de ecclesia eicit.</vers>
    <vers num="11">Carissime, noli imitari malum, sed quod bonum est. Qui
    benefacit, ex Deo est; qui malefacit, non vidit Deum.</vers>
    <vers num="12">Demetrio testimonium redditur ab omnibus et ab ipsa
    veritate; sed et nos testimonium perhibemus, et scis quoniam testimonium
    nostrum verum est.</vers>
    <vers num="13">Multa habui scribere tibi, sed nolo per atramentum et
    calamum scribere tibi;</vers>
    <vers num="14">spero autem protinus te videre, et os ad os loquemur.</vers>
    <vers num="15">Pax tibi. Salutant te amici. Saluta amicos nominatim.</vers>
  </cap>
</romanliturgy>
