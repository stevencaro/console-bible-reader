<?xml version="1.0" encoding="utf-8"?>
<romanliturgy lingua="la" elibro="2io">
  <titulum>Epistula II Ioannis</titulum>
  <cap num="0">
    <vers num="1">Presbyter electæ dominæ et filiis eius, quos ego diligo in veritate, et non ego solus, sed et omnes, qui noverunt veritatem,</vers>
    <vers num="2">propter veritatem, quæ permanet in nobis et nobiscum erit in
    sempiternum.</vers>
    <vers num="3">Erit nobiscum gratia, misericordia, pax a Deo Patre et a Iesu
    Christo, Filio Patris, in veritate et caritate.</vers>
    <vers num="4">Gavisus sum valde, quoniam inveni de filiis tuis ambulantes
    in veritate, sicut mandatum accepimus a Patre.</vers>
    <vers num="5">Et nunc rogo te, domina, non tamquam mandatum novum scribens
    tibi, sed quod habuimus ab initio, ut diligamus alterutrum.</vers>
    <vers num="6">Et hæc est caritas, ut ambulemus secundum mandata eius; hoc
    mandatum est, quemadmodum audistis ab initio, ut in eo ambuletis.</vers>
    <vers num="7">Quoniam multi seductores prodierunt in mundum, qui non
    confitentur Iesum Christum venientem in carne; hic est seductor et
    antichristus.</vers>
    <vers num="8">Videte vosmetipsos, ne perdatis, quæ operati estis, sed ut
    mercedem plenam accipiatis.</vers>
    <vers num="9">Omnis, qui ultra procedit et non manet in doctrina Christi,
    Deum non habet; qui permanet in doctrina, hic et Patrem et Filium
    habet.</vers>
    <vers num="10">Si quis venit ad vos et hanc doctrinam non affert, nolite
    accipere eum in domum nec «&#160;Ave&#160;» ei dixeritis;</vers>
    <vers num="11">qui enim dicit illi: «&#160;Ave&#160;», communicat operibus
    illius malignis.</vers>
    <vers num="12">Plura habens vobis scribere, nolui per chartam et
    atramentum; spero enim me futurum apud vos, et os ad os loqui, ut gaudium
    nostrum plenum sit.</vers>
    <vers num="13">Salutant te filii sororis tuæ electæ.</vers>
  </cap>
</romanliturgy>
